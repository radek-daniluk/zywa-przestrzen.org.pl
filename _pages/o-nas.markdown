---
layout: page
title: 'O nas'
permalink: /o-nas/
---

Kolebką Fundacji „Żywa Przestrzeń” jest Lubelszczyzna i Gmina Leśniowice, obecnie organizacja ze względu na przeprowadzkę prezesa Fundacji rozszerzyła swoja działalność na Północne Mazowsze i&nbsp;Działdowszczyznę. Od dawna nosiliśmy się z zamiarem zaistnienia w sieci, a&nbsp;obecna sytuacja daje ku&nbsp;temu dodatkową motywację. Witryna internetowa Fundacji Żywa Przestrzeń jest źródłem pozytywnej informacji. Chcemy inspirować, intrygować i przywoływać uśmiech na twarz poprzez słowo i&nbsp;dźwięk, a&nbsp;więc posty i&nbsp;podcasty.

Celami Fundacji Żywa Przestrzeń są: ekologia, wspieranie wszystkich przejawów pozytywnego spojrzenia na świat, szeroko pojęta animacja kultury, aktywizacja lokalnych społeczności, realizacja projektów służących człowiekowi i przestrzeni, zwłaszcza tej zielonej. Co robimy i chcemy robić? Oto kilka najważniejszych działań jakie podejmuje i chce podejmować Fundacja (szczegółowe cele i sposoby ich realizacji można znaleźć w [statucie]({{ site.url | relative_url }}/statut/))):
- Wypracować i promować model życia w zgodzie z przyrodą
- Realizować projekty prośrodowiskowe
- Wzmacniać potencjał społeczności lokalnych
- Wspierać rodzinę, przeciwdziałać przemocy w rodzinie
- Organizować czas dzieciom i młodzieży
- Organizować akcje kulturalne

Fundację Żywa Przestrzeń prowadzi Agata Grzywińska. Z wykształcenia filolog rusycysta i pedagog, z&nbsp;pasji propagatorka pozytywnego spojrzenia na rzeczywistość, a&nbsp;prywatnie szalona mama pragnąca zdrowszego świata dla swojego dziecka.

Witryna Fundacji Żywa Przestrzeń to w dużej mierze miejsce organizowane zapałem i&nbsp;chęcią działania członków Fundacji. Jak to jednak życie pokazuje, aby się dzielić, trzeba mieć, dlatego też na stronie internetowej Fundacji Żywa Przestrzeń pojawiają się reklamy, z&nbsp;których przychód jest przeznaczony w&nbsp;całości na cele statutowe Fundacji, z&nbsp;czego Fundacja rokrocznie skrupulatnie się rozlicza.
