---
layout: page
title: Statut
permalink: /statut/
---

Skan statutu do pobrania: [<span class="icon-file-pdf">pobierz</span>](/assets/statut.pdf)


## STATUT FUNDACJI „ŻYWA PRZESTRZEŃ”
### (tekst jednolity z&nbsp;6 czerwca 2019 roku)
## Rozdział I
## POSTANOWIENIA OGÓLNE

### § 1
1. Fundacja ŻYWA PRZESTRZEŃ (zwana dalej: **„Fundacją”**), ustanowiona została przez:

  1) Agatę Grzywińską;

  zwaną dalej: **„Fundatorem”**, aktem notarialnym sporządzonym w&nbsp;dniu **6 czerwca 2019 roku, w&nbsp;Żurominie**.
2. Niniejszy statut Fundacji jest zwany dalej **„Statutem”**.

### § 2
1. Fundacja posiada osobowość prawną.
2. Fundacja może używać wyróżniającego ją znaku graficznego oraz odpowiedników swojej nazwy w&nbsp;językach obcych.

### § 3
Czas trwania Fundacji jest nieoznaczony.

### § 4
1. Siedzibą Fundacji jest Bryńsk.(Gmina Lidzbark, powiat działdowski, woj. warmińsko-mazurskie)
2. Fundacja posiada odział w&nbsp;Żurominie (Gmina Żuromin, powiat żuromiński, woj. mazowieckie)
3. Fundacja działa na obszarze Rzeczypospolitej Polskiej i&nbsp;poza jej granicami.

### § 5
1. Fundacja nie działa w&nbsp;celu osiągnięcia zysku; osiągany dochód przeznaczać będzie na realizację celów statutowych.
2. Działalność statutowa Fundacji może być prowadzona jako działalność nieodpłatna lub jako działalność odpłatna w&nbsp;rozumieniu przepisów ustawy o&nbsp;działalności pożytku publicznego i&nbsp;o&nbsp;wolontariacie. Obie te formy działalności będą rachunkowo wyodrębnione w&nbsp;stopniu umożliwiającym określenie przychodów, kosztów i&nbsp;wyników przy uwzględnieniu przepisów dotyczących rachunkowości.
3. Fundacja może prowadzić działalność gospodarczą wyłącznie w&nbsp;rozmiarach służących realizacji celów statutowych jako dodatkową w&nbsp;stosunku do działalności pożytku publicznego.
4. Cały dochód z&nbsp;działalności gospodarczej przeznaczony będzie na działalność statutową Fundacji.
5. Działalność gospodarcza może być prowadzona samodzielnie bądź we współdziałaniu z innymi podmiotami w&nbsp;kraju i&nbsp;za granicą, zgodnie z&nbsp;obowiązującymi przepisami.
6. Fundacja prowadzi działalność społecznie użyteczną. Podlega ona wyodrębnieniu w sposób zapewniający należytą identyfikację pod względem organizacyjnym i rachunkowym.

## Rozdział II
## CELE I ZASADY DZIAŁANIA FUNDACJI
### § 6
Do celów statutowych Fundacji należy działalność na rzecz i&nbsp;w&nbsp;zakresie:
1. **EKOLOGII:** edukacji ekologicznej i&nbsp;przyrodniczej, ochrony środowiska oraz ochrony dziedzictwa przyrodniczego, zrównoważonego rozwoju, ekologicznego rolnictwa,  ekoturystyki, agroturystyki i&nbsp;krajoznawstwa
2. **RODZINY:** świadomego macierzyństwa, rodzicielstwa, upowszechniania i&nbsp;ochrony praw dziecka, kształtowania pozytywnych postaw rodzicielskich; wspierania rozwoju osobistego rodziców i&nbsp;opiekunów, zwiększania ich kompetencji w&nbsp;opiece nad dziećmi, wspierania edukacji domowej i&nbsp;pedagogizacji rodziców, pomocy społecznej, w&nbsp;tym pomocy rodzinom i&nbsp;osobom w&nbsp;trudnej sytuacji życiowej oraz wyrównywania szans tych rodzin i&nbsp;osób, przeciwdziałania uzależnieniom i&nbsp;patologiom społecznym
3. **KULTURY, SZTUKI, ANIMACJI CZASU WOLNEGO:** kreowania atrakcyjnej i zróżnicowanej oferty zagospodarowania wolnego czasu dzieciom młodzieży oraz dorosłym, w&nbsp;tym seniorom, wypoczynku dzieci i&nbsp;młodzieży;
4. **OSÓB Z&nbsp;NIEPEŁNOSPRAWNOŚCIAMI:** krzewienia postaw tolerancyjnych i działalności integracyjnej, działalności charytatywnej
5. **PROMOCJI ZDROWIA ORAZ AKTYWNOŚCI FIZYCZNEJ:** ochrony i promocji zdrowia, zdrowego stylu życia, świadomego odżywiania i&nbsp;postaw przyjaznych środowisku wspierania i&nbsp;upowszechniania kultury fizycznej;
6. **ROZWOJU PRZEDSIĘBIORCZOŚCI:** promocji zatrudnienia i&nbsp;aktywizacji zawodowej osób pozostających bez pracy i&nbsp;zagrożonych zwolnieniem z&nbsp;pracy, promocji ekonomii społecznej, działalności na rzecz integracji i&nbsp;reintegracji zawodowej i&nbsp;społecznej osób zagrożonych wykluczeniem społecznym, wspierania powrotu na rynek pracy oraz rozwoju zawodowego kobiet, w&nbsp;tym matek
7. **WSPÓLNOT I&nbsp;SPOŁECZNOŚCI LOKALNYCH:** przełamywania granic geograficznych, administracyjnych, pokoleniowych, podtrzymywania i&nbsp;upowszechniania tradycji narodowej, pielęgnowania polskości oraz rozwoju świadomości narodowej, obywatelskiej i&nbsp;kulturowej, działalności na rzecz integracji europejskiej oraz rozwijania współpracy i&nbsp;kontaktów między społeczeństwami krajów członkowskich Unii Europejskiej oraz krajów z&nbsp;nią sprzymierzonych
8. działalności na rzecz organizacji pozarządowych oraz innych podmiotów prowadzących działalność pożytku, w&nbsp;zakresie określonym w&nbsp;pkt 1-7.

### § 7
1. Fundacja realizuje swoje cele poprzez płatną i&nbsp;nieodpłatną działalność pożytku publicznego polegającą na:
    1. edukacji, w&nbsp;tym organizacji konferencji, seminariów, warsztatów, spotkań, szkoleń, kursów oraz wystaw zgodnych z&nbsp;celami Fundacji
    2. promocji dobrych praktyk w&nbsp;zakresie edukacji ekologicznej i&nbsp;ochrony środowiska
    3. organizacji konkursów o&nbsp;tematyce zgodnej z&nbsp;celami Fundacji
    4. organizowaniu lub/i koordynowaniu i&nbsp;współudziale lokalnych, regionalnych lub ponadregionalnych przedsięwzięć zgodnych z&nbsp;celami Fundacji,
    5. świadczeniu usług szkoleniowo-doradczych
    6. poradnictwie psychologicznym i&nbsp;pedagogicznym
    7. wymianie młodzieży, organizacji spotkań i&nbsp;innych projektów krajowych i&nbsp;międzynarodowych
    8. organizowaniu imprez kulturalno-oświatowych, festiwali, przeglądów, przedstawień, występów, wystaw, wernisaży i innych form prezentacji twórczości i aktywności dzieci, młodzieży i dorosłych, w&nbsp;tym również osób starszych
    9. prowadzeniu ośrodków edukacyjnych dla młodzieży i&nbsp;dorosłych w&nbsp;tym seniorów
    10. organizowaniu zajęć terenowych, wycieczek, zielonych szkól, przedszkoli, obozów letnich, wczasów i&nbsp;ośrodków agroturystycznych
    11. organizowaniu kampanii informacyjnych
    12. prowadzeniu działalności wydawniczej, w&nbsp;tym redagowanie różnego typu publikacji: broszur, katalogów, serwisów internetowych
    13. prowadzeniu działalności naukowej i&nbsp;badawczej
    14. propagowaniu wykorzystania nowoczesnych technologii w&nbsp;prowadzeniu działalności organizacji pożytku publicznego,
    15. zakupie odzieży, żywności, pomocy szkolnych, sprzętu komputerowego i&nbsp;innych przedmiotów na rzecz potrzebujących osób lub instytucji
    16. prowadzeniu działań zmierzających do gromadzenia środków finansowych na cele charytatywne poprzez zbiórki pieniędzy organizowane w&nbsp;sieci Internet za pośrednictwem portali społecznościowych
    17. zbieraniu i&nbsp;upowszechnianiu informacji z&nbsp;zakresu: ochrony środowiska, odnawialnych źródeł energii, ekologicznych alternatyw w&nbsp;rolnictwie, problematyki młodzieżowej i&nbsp;społecznej, doradztwa zawodowego i&nbsp;personalnego, zdrowego stylu życia, ekonomii społecznej, rozwoju społeczności lokalnej
    18. prowadzeniu think-tanków, miejsc i&nbsp;platform wymiany myśli i&nbsp;poglądów.
    19. budowie lokalnych i&nbsp;pozalokalnych koalicji i&nbsp;partnerstwa sektora publicznego, prywatnego, społecznego
    20. współpracy z&nbsp;podobnymi organizacjami, placówkami, instytucjami, mediami działającymi w&nbsp;kraju i&nbsp;za granicą
    21. chronieniu, pozyskiwaniu, administrowaniu, wykorzystywaniu i&nbsp;rozporządzaniu majątkiem Fundacji, w&nbsp;tym prawami własności intelektualnej – zgodnie z obowiązującymi w&nbsp;Polsce przepisami prawa;

### § 8
Fundacja może ustanawiać medale, odznaczenia, nagrody, wyróżnienia i&nbsp;certyfikaty oraz przyznawać je osobom fizycznym, prawnym oraz jednostkom organizacyjnym nie posiadającym osobowości prawnej, zasłużonym dla celów obranych przez Fundację jako jej cele statutowe lub zasłużonych dla samej Fundacji.

### § 9
Ministrem właściwym ze względu na cel Fundacji jest minister ds. pracy i&nbsp;polityki społecznej.

## Rozdział III
## MAJĄTEK FUNDACJI
### § 10
1. Na realizację celów wybranych przez Fundację Fundatorka przeznacza kwotę pieniężną w wysokości 500,00 złotych (pięćset złotych), która stanowić będzie fundusz założycielski.
2. Na majątek Fundacji poza funduszem założycielskim składać się będzie również mienie nabyte przez Fundację w toku działania.
3. Środki na realizację celów fundacji i pokrycie kosztów działalności pochodzą z:
    <ol type="a">
        <li>darowizn, składek, spadków, zapisów</li>
        <li>dotacji i subwencji oraz konkursów grantowych</li>
        <li>dotacji z programów, projektów i konkursów Unii Europejskiej, organizacji międzynarodowych, ambasad, fundacji i stowarzyszeń oraz innych jednostek, organów i przedstawicielstw polskich i międzynarodowych,</li>
        <li>dochodów z ruchomości, nieruchomości i innych praw majątkowych,</li>
        <li>zbiórek i innych imprez publicznych,</li>
        <li>odsetek i depozytów bankowych,</li>
    </ol>
4. Fundacja może gromadzić swoje fundusze w walucie Polskiej (PLN) oraz w walutach obcych we właściwych bankach zgodnie z przepisami polskiego prawa dewizowego.

### § 11
1. Dochody pochodzące z&nbsp;subwencji, darowizn, spadków i&nbsp;zapisów mogą być użyte na realizację dowolnych celów statutowych Fundacji, o&nbsp;ile ofiarodawcy nie postanowili inaczej.
2. Fundacja przeznacza całą nadwyżkę przychodów nad kosztami na rozwijanie działalności pożytku publicznego.

## Rozdział IV
## ORGANY FUNDACJI
### § 14
Organami Fundacji są:
1. Rada Fundacji;
2. Zarząd Fundacji.

### § 15
### RADA FUNDACJI:
1. Rada Fundacji jest organem kontrolno-nadzorczym o&nbsp;uprawnieniach wynikających z postanowień Statutu.
2. Rada Fundacji składa się z&nbsp;od 3 (trzech) do 5 (dziesięciu) Członków.
3. Członków Rady Fundacji powołuje i&nbsp;odwołuje Fundator
5. Członkostwo w&nbsp;Radzie Fundacji ustaje w&nbsp;przypadku odwołania, pisemnej rezygnacji z członkostwa lub śmierci członka Rady.
6. Członkowie Rady Fundacji nie pobierają wynagrodzenia z&nbsp;tytułu udziału w&nbsp;pracach tego organu, z&nbsp;wyjątkiem zwrotu uzasadnionych kosztów związanych z&nbsp;uczestnictwem w&nbsp;pracach tych organów, w&nbsp;tym kosztów podróży.
7. Członkowie Rady Fundacji nie mogą być członkami Zarządu Fundacji, pozostawać z&nbsp;nimi w&nbsp;związku małżeńskim, we wspólnym pożyciu, w&nbsp;stosunku pokrewieństwa, powinowactwa lub podległości służbowej.
8. Członkami Rady Fundacji nie mogą być osoby skazane prawomocnym wyrokiem za przestępstwo umyślne ścigane z&nbsp;oskarżenia publicznego lub przestępstwa skarbowe.

### § 17
Do kompetencji Rady Fundacji należy:
1.  powoływanie i&nbsp;odwoływanie Członków Zarządu Fundacji;
2. dokonywanie zmian w&nbsp;Statucie Fundacji;
3. Zawieranie z&nbsp;członkami Zarządu Fundacji umowy o&nbsp;pracę lub inne umowy cywilnoprawne.
4. ustalanie wynagrodzenia dla Członków Zarządu Fundacji i&nbsp;przyznawanie im nagród;
5. określanie długofalowych kierunków działalności Fundacji;
6. wyrażanie opinii w&nbsp;sprawach przedłożonych przez Zarząd Fundacji;
7. wspieranie Fundacji od strony promocyjnej;
8. rozpatrywanie i&nbsp;zatwierdzanie sprawozdań Zarządu Fundacji oraz udzielanie członkom Zarządu Fundacji absolutorium z&nbsp;działania;

### § 18
1. Rada Fundacji pracuje na posiedzeniach, które odbywają się w&nbsp;miarę potrzeb, nie rzadziej jednak niż raz do roku.
2. Rada Fundacji podejmuje decyzje jednogłośnie w&nbsp;formie uchwał w&nbsp;drodze konsensusu.
3. Posiedzenia zwołuje Przewodniczący Rady Fundacji, wysyłając za pośrednictwem środków komunikacji elektronicznej zaproszenia, w&nbsp;których zawiadamia członków Rady o planowanym porządku obrad Rady Fundacji; posiedzenie może zwołać również każdy Członek Zarządu Fundacji.
4. W&nbsp;posiedzeniach Rady Fundacji uczestniczy, w&nbsp;celu składania wyjaśnień, Członek Zarządu Fundacji. 
5. Członkowie Rady Fundacji mogą brać udział w&nbsp;podejmowaniu uchwał Rady Fundacji, oddając swój głos na piśmie za pośrednictwem innego członka Rady Fundacji lub za pomocą środków porozumiewania się na odległość. 

### § 20
### ZARZĄD FUNDACJI
1. Zarząd Fundacji reprezentuje ją w&nbsp;stosunkach z&nbsp;osobami trzecimi.
2. Zarząd Fundacji składa się z&nbsp;od 1 (jednej) do 3 (trzech) osób.  
3. Pracami zarządu kieruje Prezes Zarządu.
4. Członków Zarządu powołuje i&nbsp;odwołuje Rada Fundacji.
5. Członkowie Zarządu są powoływani na czas nieoznaczony.
6. W&nbsp;skład Zarządu z&nbsp;mocy statutu wchodzi Fundator, chyba że złoży rezygnację z&nbsp;funkcji
7. Nie wolno łączyć funkcji Członka Rady Fundacji i&nbsp;Członka Zarządu Fundacji.
8. W&nbsp;przypadku gdy Zarząd Fundacji jest jednoosobowy, obowiązuje jednoosobowa reprezentacja. W&nbsp;przypadku gdy Zarząd składa się z&nbsp;więcej niż jednego członka, do reprezentowania Fundacji uprawniony jest każdy członek Zarządu samodzielnie.
9. Członkowie Zarządu mogą pozostawać z Fundacją w stosunku pracy lub pobierać wynagrodzenia na podstawie innej umowy cywilnoprawnej.
10. Członkowie Zarządu mogą otrzymywać wynagrodzenie, Członkowie Zarządu mogą domagać się zwrotu poniesionych i&nbsp;uzasadnionych wydatków związanych z&nbsp;pełnieniem swych funkcji.
11. Członkami Zarządu nie mogą być osoby skazane prawomocnym wyrokiem za przestępstwo umyślne ścigane z&nbsp;oskarżenia publicznego lub przestępstwa skarbowe.
12. Zarząd kieruje działalnością Fundacji i&nbsp;reprezentuje ją na zewnątrz. Zarząd jest uprawniony do podejmowania wszelkich działań, które nie zostały zastrzeżone postanowieniem niniejszego Statutu bądź właściwymi przepisami prawa jako wyłączna kompetencja innego organu Fundacji.

### § 21
Do kompetencji Zarządu Fundacji należy:
1. sprawowanie pieczy nad majątkiem Fundacji;
2. kierowanie bieżącą działalnością Fundacji;
3. uchwalanie regulaminów i&nbsp;aktów wewnętrznych Fundacji;
4. przyjmowanie darowizn, spadków i&nbsp;zapisów;
5. podejmowanie decyzji o&nbsp;przystąpieniu do spółek, fundacji;
6. ustalanie planów działania Fundacji;
7. realizowanie uchwał Rady Fundacji;
8. nawiązywanie i&nbsp;rozwiązywanie stosunku pracy z&nbsp;innymi osobami zatrudnionymi w&nbsp;Fundacji
9. decydowanie o&nbsp;zatrudnieniu, zasadach wynagradzania oraz wielkości środków na wynagrodzenia i&nbsp;nagrody dla pracowników Fundacji;
10. tworzenie i&nbsp;znoszenie jednostek organizacyjnych Fundacji;
11. wnioskowanie w&nbsp;sprawach zmian Statutu Fundacji, zmian celów Fundacji oraz likwidacji Fundacji i&nbsp;przeznaczenia jej majątku;
12. sporządzanie sprawozdań z&nbsp;działalności Fundacji;
13. sporządzanie i&nbsp;ogłaszanie rocznych sprawozdań finansowych zgodnie z&nbsp;obowiązującymi przepisami o&nbsp;rachunkowości;
14. ustanawianie i&nbsp;przyznawanie odznak, medali i&nbsp;tytułów honorowych, nagród i&nbsp;innych wyróżnień zasłużonym dla Fundacji lub realizującym jej cele osobom fizycznym i&nbsp;prawnym; 

### § 22
1. Zarząd Fundacji może powoływać i&nbsp;odwoływać:
    <ol type="a">
        <li>radę programową;</li>
        <li>radę honorową;</li>
        <li>zespoły doradcze.</li>
    </ol>
2. Członkami ww. ciał doradczych mogą być członkowie Rady Fundacji.

### § 23
1. Posiedzenia Zarządu Fundacji odbywają się w&nbsp;miarę potrzeb.
2. Posiedzenia zwołuje Przewodniczący Zarządu Fundacji (Prezes), za pośrednictwem środków komunikacji elektronicznej.

## Rozdział V
## POSTANOWIENIA KOŃCOWE
### § 24
Zmiana statutu Fundacji, w&nbsp;tym i&nbsp;jej celów wymaga jednogłośnej uchwały Rady Fundacji.

### § 25
1. Fundacja ulega likwidacji w&nbsp;razie wyczerpania się jej środków finansowych i&nbsp;majątku.
2. Likwidatorów Fundacji powołuje i&nbsp;odwołuje Fundator
3. Decyzję o&nbsp;likwidacji podejmuje Zarząd w&nbsp;pełnym składzie w&nbsp;drodze jednomyślnej uchwały, która w&nbsp;celu wywołania skutków prawnych wymaga zatwierdzenia przez Fundatora

### § 26
**Fundacja nie ma prawa podejmowania działań polegających na:**
1. udzielaniu pożyczek lub zabezpieczaniu zobowiązań majątkiem Fundacji w&nbsp;stosunku do członków Rady Fundacji, członków Zarządu Fundacji lub pracowników Fundacji oraz osób, z&nbsp;którymi członkowie Rady Fundacji, Zarządu Fundacji lub pracownicy Fundacji pozostają w&nbsp;związku małżeńskim albo w&nbsp;stosunku pokrewieństwa lub powinowactwa w&nbsp;linii prostej, pokrewieństwa lub powinowactwa w&nbsp;linii bocznej do drugiego stopnia albo są związani z&nbsp;tytułu przysposobienia, opieki lub kurateli, zwanych dalej „osobami bliskimi”,
2. przekazywaniu majątku Fundacji na rzecz członków Rady Fundacji, członków Zarządu Fundacji lub pracowników Fundacji oraz ich osób bliskich, na zasadach innych niż w&nbsp;stosunku do osób trzecich, w&nbsp;szczególności jeżeli przekazanie to następuje bezpłatnie lub na preferencyjnych warunkach,
3. wykorzystywaniu majątku na rzecz członków Rady Fundacji, członków Zarządu Fundacji lub pracowników Fundacji oraz ich osób bliskich na zasadach innych niż w&nbsp;stosunku do osób trzecich, chyba że to wykorzystanie jest bezpośrednio związane z&nbsp;wykonywaniem zadań statutowych Fundacji,
4. zakupie towarów lub usług od podmiotów, w&nbsp;których uczestniczą członkowie Rady Fundacji, członkowie Zarządu Fundacji, pracownicy Fundacji oraz ich osoby bliskie, na zasadach innych niż w&nbsp;stosunku do osób trzecich lub po cenach wyższych niż rynkowe
